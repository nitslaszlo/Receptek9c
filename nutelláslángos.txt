Elkészítés
Egy pohárban megmikrózzuk a tejet, a mikró teljesítményétől függően 5-10 másodpercig. Langyosnak kell lennie. Ezután beleszórjuk a cukrot, és belemorzsoljuk az élesztőt. Lefedjük, kb. 10 perc alatt felfut.
Közben egy mély tálba szitáljuk a lisztet, megsózzuk, a közepébe mélyedést készítünk, és beleöntjük az élesztős tejet. Annyi langyos vizet öntünk hozzá, hogy egy eléggé lágy tésztát kapjunk, de ne folyjon azért. (Ezt nehéz eltalálni, én úgy szoktam "belőni" a megfelelő állagot, hogy leszedem ugye a masszát a kezemről, megvizezem a kezemet tisztán, finoman a tészta tetejéhez érintem, és ha nem ragad így rá, akkor jó az állag. Ha nem vagyok benne biztos, mert ez is előfordul, inkább lágyabban hagyom, mert olajos kézzel úgyis szét lehet húzgálni, ahhoz nem fog ragadni.)
Az eredeti receptben kelesszük duplájára, kb. egy óra alatt, de nekem háromszorosára is megnő. (Mikor összegyúrom, csak a tál alján van viszonylag kevés tészta, de mire megkel, majdnem kifut a tálból.)
Egy mély tálban kb. 10 centi olajat hevítünk nagyon forróra. Kb. 5-6 centis darabokat veszünk le a masszából, olajos kézzel jól széthúzgáljuk, és kisütjük a forró olajban kb. 2-4 perc alatt. Ebből a mennyiségből nekem 8 darab szokott lenni.
Ezután nutellával megkenjük a tetejét.