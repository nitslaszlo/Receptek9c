A lisztet, a cukrot, a margarint és a tojássárgáját gyúrjuk morzsalékos tésztává, a végén formázzuk gombóccá és folpackba csomagolva tegyük a hűtőbe 1 órára.
Liszttel megszórt deszkán nyújtsuk 3-4 mm vastag, 32 cm átmérőjű körré, majd béleljünk ki vele egy 24 cm-es csatos tortaformát.
Helyezzünk a tésztára kilyuggatott sütőpapírt, helyezzük rá a sütőbabot és előmelegített sütőben süssük 200 fokon 15-20 percig. (Én csak 15-ig sütöttem.)
Vegyük le róla a papírt és a babot, hagyjuk hűlni.
A tojássárgákat keverjük el a mascarponéval, a túróval, 15 dkg cukorral, a vaníliás cukorral, a búzadarával és a reszelt citromhéjjal.
A tojásfehérjét verjük kemény habbá a maradék cukorral.
Olvasszuk fel a vajat, keverjük a krémhez, majd óvatosan dolgozzuk bele a kemény fehérje habot, lehetőleg ne törjön össze.
Simítsuk rá a piskótára a krémet, és 175 fokon süssük 45-50 percig.
Ha kicsit kihűlt, szórjuk meg porcukorral.