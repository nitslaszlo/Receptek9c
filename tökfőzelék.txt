Hozzávalók
1 közepes db vöröshagyma
1 csokor kapor
3 dkg vaj
1 ek fűszerpaprika
1 kg közönséges tök (gyalult)
1.5 dl víz
1.5 dl tej
1.5 dl tejföl
1.5 evőkanál finomliszt
só ízlés szerint
bors ízlés szerint
Elkészítés
A vöröshagymát és a kaprot felaprítjuk.
A vajat megolvasztjuk, hozzáadjuk a finomra vágott hagymát, üvegesre pároljuk. Hozzáadjuk a fűszerpaprikát és a kapor felét, 1-2 percig kis lángon kevergetjük. Hozzáadjuk a tököt, majd felöntjük a tejjel és a vízzel.
Sózzuk, borsozzuk, megkeverjük, és lefedve főzzük 15 percig.
A lisztet elkeverjük a tejföllel, majd adunk hozzá egy merőkanálnyit a főzelék levéből.
Csomómentesre keverjük, majd visszaöntjük a főzelékbe. Hozzáadjuk a kaprot, megkeverjük, még egyet rottyantunk rajta.

 


