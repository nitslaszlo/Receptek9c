ELKÉSZÍTÉS
A nagyon apróra vágott hagymát sárgára pirítjuk az olajban. Ezután a szintén apróra vágott zöldpaprikával pirítjuk 1-2 percig, majd lehúzzuk a tűzről, és kicsit hűlni hagyjuk. A gulyáskrémet és a Piros Aranyat beletesszük, és összekeverjük. Ezután meghintjük pirospaprikával, majd a kakukkfüvet, a majorannát és a borsot is beletesszük.
A kockára vágott tarját beleteesszük és összekeverjük a már elkészült alappal. Ezután kb. 1 deci vizet töltünk rá, és főzni kezdjük. Néhány perc múlva felöntjük vízzel. Fedő alatt, kis lángon kb. 1 órán át főzzük. Tarhonyával vagy nokedlivel tálaljuk. 